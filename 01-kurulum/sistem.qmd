# R ve Rstudio {#sec-sistem}

Bu ders kapsamında, açık kaynaklı olarak dağıtılan [R istatistik paketi](https://www.r-project.org/) ve bu paketin bütünleşik geliştirme platformu olan [RStudio](https://posit.co/download/rstudio-desktop/) masaüstü programını kullanacağız.

[R istatistik paketi](https://www.r-project.org/), son yıllarda yaşam bilimleri ve biyolojik veri analizi alanında sıklıkla kullanılmaktadır. Hatta, biyolojik veri analizi için önemli olan R paketleri, [Bioconductor](https://www.bioconductor.org/) sistemi içerisinde sürekli bir şekilde güncellenmektedir.

R istatistik paketini, istastiksel ve grafiksel işlemlerin yapıldığı bir çekirdek sistem olarak düşünebilirsiniz. RStudio ise, R istatistik paketi ile iletişimizi sağlayan ve R'a yeni işlevler kazandıran bir kabuk gibi de düşünebilirsiniz.

Bu ders kapsamında R ve RStudio programlarını kullanmanız için iki farklı yolunuz var. İlk olarak RStudio programını geliştiren [posit](https://posit.co/) şirketi tarafından sunulan [posit cloud](https://posit.co/products/cloud/cloud/) platformunu kullanabilirsiniz. İkinci yol ise, bilgisayarınıza R ve RStudio programlarını kurarak, R ve RStudio programlarının bütün özelliklerinden faydalanabilirsiniz.

## Dik bir öğrenme eğrisi

Kullanacağımız programların dik bir öğrenme eğrisi bulunmaktadır. Yani, gerçekten işe yarar bir şeyler yapabilmeniz için bir süre boyunca (3 - 4 hafta kadar) yoğun bir çalışma yapmanız ve kullan programların mantıklarını kavramanız gerekir. 

Ancak bir kere bu çalışma sistemini kavradığınızda, sonraki adımlar daha kolay hale gelecektir.

Mesela @fig-curve-1, anlattıklarımın bir özeti aslında. Biraz gözünüzü korkuttum kabul ediyorum...

![Veri analizi araçlarından R ve Python programlarının öğrenme eğrisi siyah olarak gösterilmiştir.](images/learning-curve-1.png){#fig-curve-1}

Ancak her işe iyi tarafından bakalım. Veri analizi, yoğun bir biçimde döküman formatı değiştirme ve tekrarlı işlemler içeren bir işlemler bütünüdür. Microsoft Excel gibi bir araçlar bu analiz adımlarını ancak belli bir noktaya kadar sürdürebilirsiniz. Özellikle @sec-veri-bilimi-giris'de belirtileceği üzere, yaşam bilimlerindeki veri miktarı artık küçük çapılı araçların altından kalkamayacağı bir seviyeye gelmiş bulunmaktadır. Bir noktadan sonra, tekrarlı işler için harcayacağınız zaman git gide artacaktır [@fig-curve-2]

![Bu grafikte $x$ ekseni yapılan veri analiz işleminin boyutunu, $y$ ekseni ise o işi yapmak için gerekli zamanı göstermektedir. Kırmızı çizgi, R gibi bir programla yapılan veri analzi sürecini ifade ederken, siyah çizgi ise manuel yollarla yapılan bir işlemi göstermektedir. R ile yapılan işlemler belli bir noktaya kadar karmaşık olsa da, işin boyutu arttıkça, harcanan zaman sabit kalmaya başlamıştır.](images/learning-curve-2.png){#fig-curve-2}

## Posit Cloud

Eğer bu yolu tercih ederseniz, sadece interenete bağlanabilen bir bilgisayar rahatlıkla işinizi görecektir. İlk başta bu yöntemi tercih edebilirsiniz, ancak bu sistem size kısıtlı bir ücretsiz kullanım hakkı vermektedir. [Posit cloud](https://posit.co/products/cloud/cloud/) platformunda bir hesap açarsanız, ayda 25 işlem saati boyunca RStudio üzerinde çalışma hakkınız bulunmaktadır. Aylık 25 işlemci saatini aşarsanız, ya ücret ödemeniz gerekir, ya da bir sonraki ayı beklemeniz gerekmektedir.

:::{.callout-note}
## İşlemci saati

Bu terim, bir ay boyunca size tanınan işlemci kullanarak yapılan hesaplama hakkını belirtir. Ya da toplam kod çalıştırma hakkınız. Eğer hesaplama yapmıyorsanız, bu işlemci saatlerinizi kullanmazsınız.
:::

### Posit Cloud sistemine giriş

İlk olarak [Posit cloud](https://posit.co/products/cloud/cloud/) sitesine gidelim ve **Sign Up** tuşuna tıklayarak yeni bir hesap açalım. Eğer hesabımız var ise, **Login** tuşuna basarak hesabımıza giriş yapalım (@fig-posit1).

![Posit Cloud sitesi üzerinden yeni bir hesap açalım](images/posit1.png){#fig-posit1}

Arından, **New Project** tuşuna basalım ve **New RStudio Project** tuşuna basarak yeni bir R projesi oluşturalım (@fig-posit2).

![Yeni bir proje oluşturalım](images/posit2.png){#fig-posit2}

Eğer her şey yolunda gittiyse, yeni bir R proje ekranı ile karşılaşmamız gerekir (@fig-posit3)

![Projemizi oluşturduktan sonra karşımıza çıkan ekran](images/posit3.png){#fig-posit3}

Tebrikler, Posit Cloud sistemi ile R ve RStudio kullanmaya hazırsınız artık!

## R ve RStudio kurulumu

Eğer bilgisayarınza R ve Rstudio kurmak isterseniz - ki bu yöntem uzun vadede tavsiye edilir - bu yoldan gitmelisiniz. Bunun için öncelikle bilgisayarınızın mimarisini öğrenmeniz gereklidir. En güncel işlemci mimarisi 64 bit şu anda, ancak hala 32 bit bilgisayarlar dolaşımda bulunmakta. İşlemci mimarinize uygun R ve RStudio programlarını indirmeniz gereklidir.

Öncelikle R istastik paketini kurmalısınız, daha sonra RStudio masaüstü programını kurmanız gerekir. Sadece RStudio kurmanız yeterli değildir.

